\chapter*{Podsumowanie}
\addcontentsline{toc}{chapter}{Podsumowanie}
% Zakończenie pracy magisterskiej jest jej podsumowaniem, w którym powinno się znaleźć potwierdzenie 
% lub też obalenie założonej przez autora tezy, poparte odpowiednimi argumentami. 
% Zamieścić tu można również pewien bilans swojej pracy oraz wszelkie nasuwające się wnioski. 
% Zakończenie ma postać klamry, spinającej całą pracę magisterską w pewną całość składającą się ze wstępu, 
% rozwinięcia oraz zakończenia, które stanowi konkluzję dla całej pracy.
% 
% W zakończeniu powinno się zamieścić kilka zdań od siebie, na przykład dotyczących prognozy analizowanego zjawiska, 
% rokować, wątpliwości itp. Tak jak i we wstępie, również tutaj autor powinien popisać się niejako swoimi umiejętnościami 
% pisarskimi, erudycją i kompetencjami w opisywanej dziedzinie, istnieje bowiem duże ryzyko, iż właśnie zakończenie zostanie 
% przeczytane przez recenzenta.

\section*{Podsumowanie projektu}
\addcontentsline{toc}{section}{Podsumowanie projektu}
%cel osiągnięty
Przedstawiona w niniejszej pracy realizacja języka TQL spełnia najważniejsze postulaty. 
Po pierwsze jest on intuicyjny i prosty w użyciu dla osób znających jedynie dziedzinę problemu.
% (co potwierdza opinia dr hab. Marka Stępnia)
Po drugie minimalnie ogranicza siłę wyrazu pozwalając na tworzenie skomplikowanych zapytań.

%wady
Język TQL ma jednak kilka ograniczeń w stosunku do typowych języków zapytań. 
Największym z nich jest brak wpływu na postać wyniku, co utrudnia np. zbieranie danych statystycznych 
(m. in. nie da się spytać o ilość tabliczek spełniających dane kryteria). 
Można jednak stworzyć narzędzia do samej prezentacji wyników zapytań, które pokonają to ograniczenie. 

Należy pamiętać, że TQL jest jedynie językiem wyszukiwania -- w przeciwieństwie do wielu innych języków zapytań
nie udostępnia możliwości zmieniania danych znajdujących się w bazie, ani dodawania nowych. 

%zalety
Dzięki specyficznym cechom języka TQL, można również dostosować go do wykorzystania w innych dziedzinach. 
Należy tu wspomnieć o braku ograniczenia ilości i nazw pól, po których można wyszukiwać oraz przystosowaniu 
do wyszukiwania wg kryteriów dotyczących danych tekstowych. 
Na podstawie TQL można łatwo stworzyć rodzinę języków dla różnych dziedzin zajmujących się przeszukiwaniem tekstów.

%luźne uwagi
W ramach niniejszej pracy zaprezentowane zostały dwie implementacje języka TQL. 
Po stworzeniu pierwszej czas poświęcony na drugą był już niewielki. 
Największym zadaniem było przetłumaczenie poszczególnych konstrukcji TQL na XQuery. 
Pozwala to sądzić, że każda kolejna implementacja, dla różnych typów baz i różnych schematów danych, 
nie będzie wymagała dużego nakładu pracy. 

\pagebreak

\section*{Możliwości rozwoju}
\addcontentsline{toc}{section}{Możliwości rozwoju}
\begin{figure}[h]
 \centering
 \includegraphics[width=500px]{../diagramy/wyszuk_zapyt.png}
 % wyszuk_zapyt.png: 811x524 pixel, 72dpi, 28.61x18.49 cm, bb=0 0 811 524
 \caption{Okno do wprowadzania zapytania}
 \label{fig:wyszuk_zapyt}
\end{figure}

\begin{figure}[h]
 \centering
 \includegraphics[width=500px]{../diagramy/wyszuk_wynik.png}
 % wyszuk_wynik.png: 823x628 pixel, 72dpi, 29.03x22.15 cm, bb=0 0 823 628
 \caption{Sposób prezentacji wyników zapytania}
 \label{fig:wyszuk_wynik}
\end{figure}

%co dalej
Jako dodatek do pracy stworzyłyśmy stronę internetową umożliwiającą zadanie zapytania w języku TQL i prezentującą wyniki. 
Jej wygląd jest przedstawiony na rysunkach \ref{fig:wyszuk_zapyt} oraz \ref{fig:wyszuk_wynik}.
% TODO: W chwili obecnej jest ona dostępna na stronie \url{http://students.mimuw.edu.pl/~/jw234694/sumlib/}.
Stanowi ona zalążek przyjaznego interfejsu użytkownika dla naukowców, którzy będą współpracować z TQL. Plany jej rozwoju
uwzględniają między innymi funkcjonalność graficznego budowanie zapytania.
% TODO: walnąć rozdzialik o graficznym bilderze
Na chwilę obecną serwis internetowy jest w trakcie udostępniania Wydziałowi Historii UW.
Pracownicy tej instytucji będą pierwszymi testerami całego rozwiązania.

Poza tym warto nawiązać współpracę z projektem CDLI, (zob. rozdział \ref{chapter:cdli}).
Implementacja TQL dla bazy CDLI, wraz z interfejsem www, z pewnością byłaby przydatnym narzędziem dla sumerologów na całym świecie.

W dalszej perspektywie można rozwinąć język TQL między innymi o wyszukiwanie wg klinów i wg tagów. 
Pierwsze z nich wymaga przetłumaczenia odczytów na kliny oraz umieszczenia tych informacji w bazie danych.
Drugie natomiast potrzebuje narzędzia do wykrywania poszczególnych tagów
(postaci, miar, dat, liczb itp) lub do ich zaznaczania przez sumerologów.

Dodatkowo warto stworzyć narzędzie do analizy uszkodzonych fragmentów i wykrywania błędów w odczytach tekstów. 
Dzięki niemu można by zmniejszyć ryzyko pominięcia istotnych tabliczek podczas wyszukiwania. 

Rozwój projektu będzie zależał również od potrzeb zgłaszanych przez samych sumerologów.
